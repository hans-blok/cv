Resultaatgerichte IT-architect die helpt om strategie Ã©cht om te zetten in implementatie en zichtbaar resultaat. In veel organisaties blijven goede plannen en referentie-architecturen liggen; de uitvoering is vaak het moeilijkste stuk. Ik zorg ervoor dat doelarchitecturen en modellen niet in de la verdwijnen, maar worden vertaald naar concrete stappen, keuzes en oplossingen in projecten en teams.
Ik ontwikkel heldere modellen en doelarchitecturen die samenwerking stimuleren en strategische besluitvorming ondersteunen, en begeleid vervolgens de realisatie daarvan.
Met een brede achtergrond als ontwikkelaar, ontwerper en analist combineer ik diepgaande technische kennis met ervaring in zowel high-level architectuur als gedetailleerd ontwerp. Ik werk graag dicht op de uitvoering: samen met productowners, ontwikkelteams en beheerders vertaal ik referentie-architecturen naar concrete roadmaps, werkpakketten en werkende oplossingen.
Ik sta bekend om mijn rustige, doelgerichte werkwijze en het vermogen om complexe concepten helder en begrijpelijk uit te leggen, ook aan grote en diverse groepen. Dankzij mijn economische achtergrond en jarenlange IT-ervaring ben ik een natuurlijke brug tussen business en techniek, van bestuurders tot systeemingenieurs. Daarmee voeg ik waarde toe als IT-architect die niet alleen denkt in modellen, maar vooral in implementatie en resultaat.
Meer informatie over mijn aanpak en voorbeelden van gerealiseerde oplossingen vindt u op mijn website.